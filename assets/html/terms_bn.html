<h2>ব্যবহারকারীর চুক্তি</h2>
<p>মসকিউটো অ্যালার্ট (অতীতে থাকতে পারে বা ভবিষ্যতে হতে পারে এমন যে কোনও নামে)দি স্প্যানিশ ন্যাশনাল রিসার্চ কাউন্সিল-এর ব্লানেস সেন্টার ফর অ্যাডভান্সড স্টাডিজ (CEAB-CSIC), সেন্টার ফর ইকোলজিক্যাল রিসার্চ অ্যান্ড ফরেস্ট্রি অ্যাপ্লিকেশন (CREAF), পম্পিউ ফ্যাবরা বিশ্ববিদ্যালয় (UPF) এবং দি কাতালান ইনস্টিটিউট ফর রিসার্চ অ্যান্ড অ্যাডভান্সড স্টাডিজ (ICREA) কর্তৃক পরিচালিত একটি নাগরিক বিজ্ঞান ব্যবস্থা।</p>
<p>মসকিউটো অ্যালার্ট বিভিন্ন রোগ সংক্রমণকারী মশার প্রজাতির উপরে তৈরি জনগণের তথ্য সংগ্রহের উপর নির্ভর করে। নাগরিকগণ মোবাইল এবং অন্যান্য ইলেকট্রনিক ডিভাইসে মসকিউটো অ্যালার্টের বিভিন্ন অ্যাপ্লিকেশনগুলোর মাধ্যমে তথ্য এবং চিত্র প্রেরণ করে ও শেয়ার করে অংশগ্রহণ করেন। অংশগ্রহণকারীদের স্পেন এবং তাদের বসবাসকারী দেশের আইন অনুসারে অবশ্যই প্রাপ্তবয়স্ক হতে হবে বা একজন প্রাপ্তবয়স্কের তত্ত্বাবধানে অংশগ্রহণ করতে হবে। অংশগ্রহণকারীদের অবশ্যই মসকিউটো অ্যালার্ট-এর গোপনীয়তা নীতির সাথে সম্মত হতে হবে এবং নিম্নলিখিত ব্যবহারের শর্তাবলীতে সম্মত হতে হবেঃ</p>
<p style="padding-left: 30px;">১। মসকিউটো অ্যালার্ট মশার যে প্রজাতিগুলো নিয়ে কাজ করে তা ডেঙ্গু, চিকুনগুনিয়া এবং জিকার মতো রোগের বাহক হতে পারে। মসকিউটো অ্যালার্ট তথ্য এবং চিত্র সংগ্রহ করে, এই তথ্য বিশ্লেষণ করে এবং জনসচেতনতা, পর্যবেক্ষণ এবং মশা নিয়ন্ত্রণ কার্যক্রম পরিচালনা করে এই রোগগুলোর বিরুদ্ধে লড়াইয়ে অবদান রাখে। মসকিউটো অ্যালার্ট তথ্য ও চিত্র সংগ্রহ করে, সেই তথ্য বিশ্লেষণ করে এবং জনসচেতনতা তৈরি করে, নজরদাড়ি ও মশা নিয়ন্ত্রণের মাধ্যমে এই রোগগুলোর সাথে লড়াই করে চলেছে। যেহেতু এই মশাগুলো রোগের বাহক তাই মসকিউটো অ্যালার্টের কাজে অংশগ্রহণের সময় আপনাকে সর্বোচ্চ সতর্কতা গ্রহণ করতে হবে এবং আপনি অবশ্যই এই প্রজাতিগুলোর অনুসন্ধান করবেন না (সরাসরি বা তাদের প্রজনন স্থানের মাধ্যমে), বিশেষ করে এমন জায়গায় যেখানে রোগটি সর্বজনিক বা রোগের প্রাদুর্ভাবের সময়কালে। মসকিউটো অ্যালার্টে অংশগ্রহণ করার মাধ্যমে আপনার সাধারণ কাজকর্মের সময়ে মশার সঙ্গে সম্পর্কিত ঘটনাগুলো রিপোর্ট করবেন, কাজকর্মের বিভিন্ন পরিবর্তনের মাধ্যমে মশা এবং তাদের প্রজননের স্থানের সাথে আপনার সংস্পর্শ কমাতে পারেন। আপনি এইভাবে সম্মতিজ্ঞাপন করছেন যে, এই প্রকল্পে অংশ নিয়ে আপনার কোন অবস্থাতেই মশার সংস্পর্শ বৃদ্ধি উচিত নয়।</p>
<p style="padding-left: 30px;">২।&nbsp;মসকিউটো অ্যালার্টের সাথে আপনার তথ্য এবং কাজগুলো (যেমন ছবি)শেয়ার করার মাধ্যমে আপনি এর ব্যবহারের শর্তাবলীতে সম্মতি দিচ্ছেন, আপনি সম্মতি দিচ্ছেন যে কাজগুলো (যেমন ছবি) আপনার নাম বা ছদ্মনাম উল্লেখ না করে গোপনীয়তা রক্ষা করে প্রচার করা হবে এবং আপনি মসকিউটো অ্যালার্ট পরিচালনাকারী প্রতিষ্ঠানগুলোকে আপনার কাজের সময়সীমা অনুযায়ী প্রযোজ্য কপিরাইটের সমমানের একটি লাইসেন্স প্রদান করবেন যাতে তারা কোনও সীমাবদ্ধতা ছাড়াই কাজ চলমান রাখতে পারে এবং বিশ্বব্যাপী যে কোন তৃতীয় পক্ষকে রয়্যালটি মুক্ত, নন-এক্সক্লুসিভ এবং সাব-লাইসেন্সযোগ্য অবস্থায় সরবরাহ করতে পারে। যে কোন ক্ষেত্রে এই শর্তগুলো মূল স্বত্তাধকারীর কাজে প্রতিবন্ধকতা তৈরিতে প্রযোজ্য নয়, তিনি অন্যান্য উপায়ে তা ব্যবহার করতে পারবেন যা এই ডকুমেন্ট দ্বারা প্রদত্ত অ্যাসাইনমেন্টের সাথে সামঞ্জস্যপূর্ণ।</p>
<p style="padding-left: 30px;">৩।&nbsp;একটি সাধারণ নিয়ম হিসেবে, কোনও মূল সৃষ্টি যা কপিরাইটের মাধ্যমে সুরক্ষিত হতে পারে, এটি মসকিউটো অ্যালার্টের মাধ্যমে সিসি বাই (CC BY) লাইসেন্স সংযুক্ত করে প্রকাশিত হবে, যেখানে সত্ত্বাধিকারীর নাম অজানা থাকবে এবং প্রকল্পের নাম উল্লেখ থাকবে (উদাহরণস্বরূপঃ অজানা, সিসি বাই মসকিউটো অ্যালার্ট/ Anonymous, CC BY Mosquito Alert), এতে সত্ত্বাধিকারীর নাম থাকলেও বা এর মেটাডেটাতে উল্লেখ থাকলে প্রযোজ্য হবে। যখন সম্ভব হবে, ব্যবহারকারীদের অবদানের ফলে তৈরিকৃত তথ্যসমূহ বা টেবিলগুলো সাধারণ নিয়ম হিসেবে সিসিও লাইসেন্সের অধীনস্থ হয়ে উন্মুক্ত করা হবে। প্রয়োজনের সময়, স্পর্শকাতর তথ্যের প্রবেশাধিকার তৃতীয় পক্ষের কাছে দিতে হলে (উদাহরণস্বরূপঃ মশা পর্যবেক্ষণ এবং নিয়ন্ত্রণে দায়িত্বপ্রাপ্ত পেশাদার, গবেষণা কর্মী, জনস্বাস্থ্য পরিচালক ইত্যাদি) তার জন্য যথাপোযুক্ত প্রোটোকল/লাইসেন্স বিধিবদ্ধ করা হবে।</p>
<p style="padding-left: 30px;">৪। আপনি নিশ্চিত করছেন যে, আপনার মশার পর্যবেক্ষণের জন্য মসকিউটো অ্যালার্টের সাথে শেয়ার করা তথ্য এবং কাজ সম্পর্কে আপনার আইনি অধিকার রয়েছে এবং সেগুলি মানহানিকর নয় এবং কোনো আইন লঙ্ঘন করে না। মসকিউটো অ্যালার্ট তার প্ল্যাটফর্মে অংশগ্রহণকারীদের পরিচয়ের গোপনীয়তা সুরক্ষিত রাখার ব্যাপারে নিশ্চয়তা প্রদান করে। তাই আপনি নিশ্চিত করছেন যে, আপনি মসকিউটো অ্যালার্টকে পাঠানো তথ্য বা কাজের মধ্যে নিজের বা তৃতীয় পক্ষের ব্যক্তিগত তথ্য যোগ করবেন না। আপনি বুঝতে পেরেছেন যে এই তথ্য বা কাজ তৃতীয় পক্ষের নিকট সরবরাহ করা হতে পারে, এবং মসকিউটো অ্যালার্ট আপনার ভুলে প্রেরিত যে কোনো ব্যক্তিগত তথ্য একবার কোনো পক্ষের কাছে পাঠিয়ে দিলে তা সরাসরি মুছে ফেলতে পারবে না।</p>
<p style="padding-left: 30px;">৫। আপনার উপরোক্ত গ্যারান্টি লঙ্ঘনের ফলে সৃষ্ট এমন আইনি অথবা আর্থিক বোঝা অথবা অন্য কোনও ব্যয়ের জন্য আপনি কোনো ব্যক্তি, প্রতিষ্ঠান এবং/অথবা মসকিউটো অ্যালার্টের সদস্য এবং সহযোগীদের ক্ষতিপূরণ দিতে সম্মত হচ্ছেন।</p>