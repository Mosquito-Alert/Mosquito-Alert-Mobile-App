<h1>গোপনীয়তার নীতিমালা</h1>
<p>মসকিউটো অ্যালার্ট (অতীতে থাকতে পারে বা ভবিষ্যতে হতে পারে এমন যে কোনও নামে) স্বেচ্ছাসেবীদের দ্বারা প্রদত্ত তথ্য, চিত্র এবং অন্যান্য বিষয় সংগ্রহ করে এবং সেগুলো তৃতীয় পক্ষ এবং সাধারণ জনগণের কাছে সরবরাহ করে। স্বেচ্ছাসেবীদের গোপনীয়তা রক্ষার জন্য মসকিউটো অ্যালার্ট ব্যক্তিগত তথ্য সংগ্রহ করা থেকে বিরত থাকে, যার অর্থ অ্যাপটি এমন তথ্য সংগ্রহ করে যা কোন সুনির্দিষ্ট ব্যক্তিকে স্বতন্ত্রভাবে সনাক্ত করতে ব্যবহার করা যায়। সুতরাং,মসকিউটো অ্যালার্ট অনুরোধ করে যেন স্বেচ্ছাসেবীরা রিপোর্ট প্রদান করার সময় নাম, ঠিকানা, পাসওয়ার্ড এবং অন্য কোনও ব্যক্তিগত তথ্য প্রেরণ না করে। প্রতিবেদন জমা দেওয়ার সময় পর্যবেক্ষণের সঠিক অবস্থানগুলো সংগ্রহ করা হয় এবং এগুলো স্বেচ্ছাসেবীদের সঠিক অবস্থানের সাথে মিলে যেতে পারে, এই তথ্যটি শুধুমাত্র রিপোর্টের সাথে এবং একটি যথেচ্ছভাবে সৃষ্ট ইউজার আইডির সাথে সংযুক্ত। ছবির মেটাডাটা অনুরোধ করা হয় না, এবং যদি অ্যাপ্লিকেশনের মাধ্যমে প্রকল্পে ছবি পাঠানো হয় এবং সেই ছবিতে মেটাডাটা থাকে, তবে ফটোগ্রাফ জিওলোকেশন ব্যতীত এই মেটাডাটা প্রকল্পের সার্ভারে পৌঁছানোর পরে স্বয়ংক্রিয়ভাবে মুছে যাবে, যা ছবির সাথে সংযুক্ত থাকবে এবং পরবর্তীতে প্রকাশিত হতে পারে।&nbsp;</p>
<p>মসকিউটো অ্যালার্ট ভিন্ন ভিন্ন বিরতিতে স্বেচ্ছাসেবীদের আনুমানিক অবস্থানও সংগ্রহ করে থাকে (স্বেচ্ছাসেবীদের দ্বারা অনুসন্ধান করা ভৌগলিক অঞ্চলগুলো মূল্যায়নের উদ্দেশ্যে),তবে এই তথ্যটি সম্পূর্ণভাবে একটি যথেচ্ছভাবে সৃষ্ট করা ইউজার আইডেন্টিফায়ারের সাথে সংযুক্ত।।স্বেচ্ছাসেবীরা তাদের রিপোর্টে নোট এবং ছবি সংযোজন করতে পারেন,কিন্তু এটি তাদের দায়িত্ব যে, এই নোট এবং ছবিগুলোতে এমন কোনও তথ্য অন্তর্ভুক্ত না করা যা তারা ব্যক্তিগত রাখতে চায় বা এমন কোনও তথ্য যা অন্যের গোপনীয়তার অধিকার লঙ্ঘন করে বা যেটি মসকিউটো অ্যালার্ট ব্যবহারকারী চুক্তির সাথে অসামঞ্জস্যপূর্ণ।</p>
<p>মসকিউটো অ্যালার্ট অ্যাপে যতদূর সম্ভব ব্যক্তিগত তথ্য যা গোপনীয়করণ ব্যবস্থা গ্রহণ সত্ত্বেও ব্যবহারকারীরা ভুলবশত প্রেরণ করেছেন, তা সাধারণ জনগণের সাথে শেয়ার করা থেকে বিরত রাখার ব্যবস্থা রয়েছে। একইভাবে, ব্যক্তিগত তথ্য শেয়ার করা হয়েছে কিনা তা মসকিউটো অ্যালার্ট সনাক্ত করতে এবং যতদূর সম্ভব ডাটাবেজ থেকে এটি মুছে ফেলতে ব্যবস্থা গ্রহণ করে। তা সত্ত্বেও, যদি কোনও নির্দিষ্ট ক্ষেত্রে এই ব্যবস্থাগুলো কোনও ব্যক্তিগত তথ্য প্রকাশে বাঁধা না দেয় তবে যারা এটি সনাক্ত করে তাদের মসকিউটো অ্যালার্টের দায়িত্বশীলদের জানানোর জন্য উৎসাহিত করা হয়, যাতে সম্ভব হলে তার সার্বজনীন স্থানে তা দূর করার পদক্ষেপ নেওয়া যায়। মসকিউটো অ্যালার্ট গোপনীয়করণ ব্যবস্থা থাকা সত্ত্বেও ভুল করে মসকিউটো অ্যালার্ট দ্বারা সংগৃহীত হতে পারে এমন ব্যক্তিগত তথ্য নির্মূল করার নিশ্চয়তা প্রদান করতে পারে না, বা এই ধরনের তথ্যটি মসকিউটো অ্যালার্ট সদস্যদের বা এর যে কোনও সহযোগীদের বা তৃতীয় পক্ষের কাছে দৃশ্যমান না হওয়ার নিশ্চয়তা প্রদান করতে পারে না।</p>
<p>মনে রাখা উচিৎ যদি অংশগ্রহণকারীরা তাদের পর্যবেক্ষণ (রিপোর্ট) সামাজিক যোগাযোগ মাধ্যমসহ কোনও সার্বজনীন মাধ্যমে শেয়ার করেন, তবে তারা তাদের ব্যক্তিগত তথ্যের (যেমনঃ সামাজিক যোগাযোগ মাধ্যমের ব্যক্তিগত অ্যাকাউন্ট) সঙ্গে যুক্ত করতে পারেন। এভাবে স্বেচ্ছায় এই প্রকল্পের পরিচয় গোপনের ব্যাপারটি ত্যাগ করতে পারেন।</p>
<p>মসকিউটো অ্যালার্ট অংশগ্রহণকারীদের ফায়ারবেসের মাধ্যমে বাহ্যিক অ্যাকাউন্ট (ইমেইল, ফেইসবুক, টুইটার) ব্যবহার করে প্রমাণীকরণ ব্যবস্থার মাধ্যমে নাম গোপন রাখার সময় তাদের তথ্য রাখতে দেয়। এটি অংশগ্রহণকারীদের পরবর্তীতে একাধিক ডিভাইস সিংক করতে এবং অ্যাপটি আনইন্সটলের পরে তথ্য পুনরূদ্ধার করতে সহায়তা করে। এই অপশনটি ঐচ্ছিক এবং ডিফল্টভাবে সক্রিয় করা হয় না। যেকোনো ক্ষেত্রে, ফায়ারবেস দ্বারা এই উদ্দেশ্যে সংগৃহীত তথ্যগুলো মসকিউটো অ্যালার্টের সার্ভারে সংরক্ষণ করা হয় না, এটি মসকিউটো অ্যালার্ট দ্বারা সংগ্রহিত বৈজ্ঞানিক তথ্যের সাথে সংযুক্ত হয় না এবং মসকিউটো অ্যালার্ট দ্বারা প্রক্রিয়া করা হয় না।</p>
<p>মসকিউটো অ্যালার্ট যে তথ্য সংগ্রহ করে তার বিস্তারিত তালিকার নিম্নরূপঃ</p>
<ul>
<li>স্বেচ্ছাসেবীদের দ্বারা সংগৃহীত এবং পাঠানো রিপোর্টগুলি যেমন প্রজনন স্থান, কামড় এবং মশার সম্ভাব্য দৃশ্যমানতা সংক্রান্ত বিষয়ে (মসকিউটো অ্যালার্ট বর্তমানে ৫ টি ভিন্ন ভিন্ন মশার প্রজাতির উপর নজর রাখছে),পাশাপাশি স্বেচ্ছাসেবীরা অ্যাপের মাধ্যমে তাদের কাছে পাঠানো প্রশ্নের উত্তর দেয়। এর মধ্যে রয়েছে স্বেচ্ছাসেবীদের পর্যবেক্ষণ এবং ছবিগুলোর সুনির্দিষ্ট অবস্থান (সাথে আছে ফটোগ্রাফ মেটাডাটা অবস্থান, যদি থাকে), নোট, বা অন্য কোনও তথ্য যা স্বেচ্ছাসেবী রিপোর্টে সংযুক্ত করে।</li>
<li>স্বেচ্ছাসেবীদের আনুমানিক অবস্থান সম্পর্কিত তথ্য, ব্যাকগ্রাউন্ড মোডে এবং ভিন্ন ভিন্ন সময়ের&nbsp; বিরতিতে লক্ষ্য করা হয়।&nbsp; এই তথ্য বৈজ্ঞানিক উদ্দেশ্যে সংগ্রহ করা হয়, স্বেচ্ছাসেবীদের দ্বারা অন্বেষণকৃত ভৌগোলিক অঞ্চলগুলো জানার উদ্দেশ্যে (নমুনা প্রচেষ্টা, অর্থাৎ, কোন অঞ্চলে কত পরিমাণে অংশগ্রহণ রয়েছে বা নেই, মডেলিং কৌশল বা পরিসংখ্যানের মাধ্যমে উদাহরণস্বরূপ একই অঞ্চলে পর্যবেক্ষণের সংখ্যার সাথে সম্পর্কিত করতে সক্ষম হওয়া),&nbsp; &nbsp;এবং মানুষের গতিশীলতার সাথে সম্পর্কিত মশার বিস্তারের পথ সম্পর্কে জ্ঞান বৃদ্ধি করা <strong>(অর্থাৎ, লোকেরা কীভাবে বড় আকারে চলাচল করে এবং অঞ্চলে এই প্রজাতির বিস্তৃতির মধ্যে সম্পর্কটি আরও ভালভাবে বোঝার জন্য)। এই তথ্যটি বৈজ্ঞানিক দৃষ্টিকোণে অত্যন্ত গুরুত্বপূর্ণ।স্বেচ্ছাসেবীদের সঠিক অবস্থানগুলোর তথ্য সংগ্রহ এড়ানোর জন্য, এই অবস্থানগুলো ০.০২৫ ডিগ্রি করে অক্ষাংশ এবং দ্রাঘিমাংশের গ্রিডে স্থাপন করা হয় এবং তারা যে গ্রিড স্কোয়ারগুলিতে পড়ে তার সনাক্তকারীটি সার্ভারে প্রেরণ করা হয়।&nbsp; সুতরাং, ০.০২৫ডিগ্রি অক্ষাংশ দ্বারা ০.০২৫ ডিগ্রি দ্রাঘিমাংশের মধ্যে (প্রায় ৩.১ থেকে প্রায় ৭.৭ বর্গ কিলোমিটারের মধ্যে, বা ৭৬৫ থেকে ১৯০১টি ফুটবল মাঠের মধ্যে) প্রকৃত অবস্থান নির্ধারণ করা অসম্ভব। যেকোনো ক্ষেত্রে, স্বেচ্ছাসেবীরা অ্যাপ্লিকেশন সেটিংসে ডিফল্টরূপে সক্রিয় এই অপশনটি নিষ্ক্রিয় করতে পারেন।</strong></li>
<li>ফোনের মডেল, ব্যাটারি, ভাষা সেটিংস এবং অ্যাপ সংস্করণ (অর্থাৎ, ইনস্টলকৃত সংস্করণ, অপারেটিং সিস্টেম এবংসংস্করণটি যেখানে এটি ইনস্টল করা হয়েছে) সম্পর্কে তথ্য। এই তথ্যটি গবেষক দলকে অ্যাপ্লিকেশনটি উন্নত করতে সহায়তা করার জন্য ব্যবহৃত হয়।</li>
<li>যদি স্বেচ্ছাসেবী ফায়ারবেস ব্যবহার করে কোনও বাহ্যিক অ্যাকাউন্টের মাধ্যমে যাচাইকরণে পছন্দ করে তবে ফায়ারবেস সেই বাহ্যিক অ্যাকাউন্টের সাথে সম্পর্কিত ইমেইল আইডি, পাসওয়ার্ড, ফোন নম্বর, আইপি অ্যাড্রেস এবং অন্যান্য তথ্য সংগ্রহ করতে পারে।</li>
</ul>