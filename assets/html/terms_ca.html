<p>&nbsp;</p>
<p>&nbsp;</p>
<div class="main_container">
<div class="text_container">
<div class="center">
<h1>&nbsp;</h1>
</div>
<div class="center">
<h2>Acord de l'usuari</h2>
</div>
<p>Mosquito Alert (en qualsevol de les denominacions que hagi tingut en el passat o que pugui adquirir en el futur) és un sistema de ciència ciutadana gestionat pel Centre d'Estudis Avançats de Blanes del Consell Superior d'Investigacions Científiques (CEAB-CSIC)<span>, el Centre de Recerca Ecològica i Aplicacions Forestals (CREAF), la Universitat Pompeu Fabra (UPF) i l’Institut Català de Recerca i Estudis Avançats (ICREA).</span></p>
<p>Mosquito Alert depèn de la recopilació de dades per part del públic en relació a diverses espècies de mosquits que són transmissores de malalties. La ciutadania participa enviant i compartint dades i imatges, a través de les diferents aplicacions Mosquito Alert per a dispositius mòbils i altres dispositius electrònics. Per a participar has de ser major d'edat o participar sota la supervisió d'un adult, d'acord amb la legislació espanyola i del teu país de residència.</p>
<p>Per a participar, has d'acceptar també la política de privacitat de Mosquito Alert i els següents termes d'ús:</p>
<ol>
<li>Les espècies de mosquits amb les quals treballa Mosquito Alert poden ser vectors de malalties com el dengue, el chikungunya i el Zika. Mosquito Alert contribueix a la lluita contra aquestes malalties mitjançant la recopilació de dades i imatges, l'anàlisi de tota aquesta informació i la realització d'activitats de sensibilització, seguiment i control de mosquits. Com que aquests mosquits són transmissors de malalties, en participar a Mosquito Alert has d'extremar les precaucions i no buscar de manera activa aquestes espècies (directament o a través dels seus llocs de cria), especialment en llocs on les malalties que transmeten són endèmiques, o durant un brot de tals malalties. Participar a Mosquito Alert implica, d'una banda, informar de les trobades amb mosquits que tenen les persones durant les seves activitats normals, i de l'altra, canviar les seves activitats per a reduir la seva exposició als mosquits i als seus llocs de cria. Per això, has d'acceptar que no has d'augmentar de cap manera la teva exposició als mosquits participant en aquest projecte.</li>
<li>En compartir les teves dades i obres (per exemple, fotografies) amb Mosquito Alert, acceptes aquests termes d'ús, acceptes que les obres (per exemple, fotografies) es difonguin de manera anònima sense indicar el teu nom o pseudònim i otorgues a les institucions que gestionen Mosquito Alert una llicència associada a la teva obra de durada igual al copyright aplicable vigent per a poder explotar l'obra sense cap restricció i cedir-la a tercers a tot el món, lliure de regalies, no exclusiva i subllicenciable. En qualsevol cas, aquests termes no impliquen per a l'autor original cap restricció en l'ús de les seves obres, podent explotar-les per altres mitjans de manera compatible amb la cessió concedida mitjançant aquest document.</li>
<li>Per norma general, qualsevol creació original que pugui protegir-se per drets d'autor serà difosa per Mosquito Alert amb llicència CC BY, indicant autor anònim i el nom del projecte (exemple: Anònim, CC BY Mosquito Alert), encara que contingui el nom de l'autor en ella o en les seves metadades. Quan sigui possible, part de les bases de dades o taules resultants de les contribucions dels usuaris es publicaran, com a regla general, sota una llicència CC0. En cas de necessitat de donar accés a informació considerada sensible a tercers (per exemple, professionals encarregats del seguiment i control de mosquits, personal investigador, gestors de salut pública, etc.), s'establiran protocols i/o llicències adequades per a aquesta difusió.</li>
<li>Garanteixes que tens els drets legals necessaris sobre les dades i obres que comparteixes amb Mosquito Alert i que aquests no són difamatoris, i no violen cap llei. La participació a Mosquito Alert és anònima per a garantir la protecció de la privacitat dels participants. Per tant, garanteixes que no afegiràs informació personal teva o de tercers a les dades o obres que enviïs a Mosquito Alert. Comprens que aquestes dades o obres poden ser cedides a tercers, i que Mosquito Alert no pot garantir la capacitat d'eliminar qualsevol possible dada personal que enviï per error.</li>
<li>Acceptes indemnitzar a les persones, institucions i/o membres de Mosquito Alert i col·laboradors per qualsevol càrrega legal i/o monetària i qualsevol altra despesa que pugui incórrer com a resultat del seu incompliment de la garantia anterior.</li>
</ol>
</div>
</div>