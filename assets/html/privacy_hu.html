

<!DOCTYPE html>

<html class='background' style="width:100%; height:100%;">
<head>
    <meta name="viewport" content="initial-scale=1.0, user-scalable=no"/>
    <meta http-equiv="content-type" content="text/html; charset=UTF-8"/>
    <title>
Adatvédelmi irányelvek
</title>
    <link rel='stylesheet' href="/static/tigahelp/tigastyle.css"/>
</head>
<body>

<div class='main_container'>
    <div class='text_container'>

        <div class="center">
            <h1></h1>
        </div>

        

<div class="center">
    <h2>Adatvédelmi irányelvek</h2>
</div>

<p>Mosquito Alert (bármely korábbi vagy ezutáni elnevezése) többek közt, önkéntesek által megosztott adatokat és képeket
    gyűjt és azokat harmadik fél és a nyilvánosság számára elérhetővé teszi. Az önkéntesek személyiségi jogainak védelme
    érdekében, a Mosquito Alert kerüli a személyes információk gyűjtését, vagyis olyan információk gyűjtését, amely
    alapján a résztvevő pontos személye azonosítható lenne. Így, a Mosquito Alert arra kéri az önkénteseket, hogy a
    jelentések beküldésekor ne osszanak meg neveket, címeket, jelszavakat és egyéb személyes információkat. A
    megfigyelések pontos helyszíneit a jelentés benyújtása során gyűjti össze a rendszer, és ezek egybeeshetnek az
    önkéntesek pontos helyével, de ezek az információk csak a jelentéshez és egy random generált felhasználói
    azonosítóhoz kapcsoltak. A fényképek metaadatait nem kérjük, és ha a projektbe beküldött fotók mégis tartalmaznak
    metaadatot, az azonnal törlésre kerül, amint a kép eljutott a projekt serverre, kivéve a fotó földrajzi helyzetét,
    ami a fényképhez kapcsoltan marad és közzétehető.</p> <p>A Mosquito Alert ezenkívül véletlenszerű időközönként
    összegyűjti az önkéntesek hozzávetőleges helyét (az önkéntesek által lefedett vagy feltárt földrajzi területek
    felmérése érdekében), de ez az információ is csak egy véletlenszerűen generált felhasználói azonosítóhoz
    kapcsolódik. Az önkéntesek jegyzeteket és fényképeket csatolhatnak a beszámolóikhoz, de az az ő felelősségük, hogy
    ezek a jegyzetek és fotók ne tartalmazzanak semmi olyan információt, ami magán jellegű vagy amely sérti mások
    adatvédelmi jogait, vagy ellentétes a Mosquito Alert felhasználói megállapodással.</p> <p>A Mosquito Alert olyan
    mechanizmusokkal rendelkezik, amelyek a lehető legnagyobb mértékben próbálják megóvni a felhasználók által
    tévedésből, az anonimizálási intézkedések ellenére, elküldött személyes adatokat a nyilvánosság elől. Hasonlóképpen,
    a Mosquito Alert intézkedéseket alkalmaz a személyes adatok megosztásának felderítésére és az adatbázisból történő
    eltávolítására, amennyire csak lehetséges. Ennek ellenére, ha ezek az intézkedések egy adott esetben mégsem
    akadályoznák meg a személyes adatok közzétételét, a hibát észlelőket arra ösztönzik, hogy értesítsék a Mosquito
    Alert felelős személyeit annak érdekében, hogy lehetőség szerint megakadályozzák az adatok nyilvános térben való
    további megjelenését. A Mosquito Alert nem tudja garantálni a tévedésből, anonimizálási intézkedések ellenére,
    begyűjtött személyes adatok törlését, sem azt, hogy az ilyen adatok nem lesznek láthatóak a Mosquito Alert tagjai
    vagy bármely együttműködője, vagy harmadik fél számára.</p> <p>Meg kell jegyezni, hogy ha a résztvevők megosztják
    észrevételeiket (jelentéseiket) bármilyen nyilvános médiumban, például a közösségi hálózatokon, akkor ezeket a
    megfigyeléseket személyes adataikkal társíthatják (pl. személyes fiók vagy közösségi hálózatok), így önként feladva
    a projekt által kínált névtelenséget.</p> <p>A Mosquito Alert lehetővé teszi a résztvevők számára, hogy az
    anonimitás fenntartása mellett megőrizzék adataikat, külső fiókok (e-mail, Facebook, Twitter) hitelesítési
    rendszeren keresztül, a Firebase segítségével. Ez lehetővé teszi a résztvevők számára, hogy több eszközt
    szinkronizáljanak és adatokat gyűjtsenek akkor is, ha el kell távolítaniuk az alkalmazást. Ez az opció önkéntes, és
    az alapértelmezett beállításokban nincs aktiválva. Mindenesetre a Firebase által e célból gyűjtött információkat nem
    tárolják a Mosquito Alert szerverek, nem kapcsolódik a Mosquito Alert által gyűjtött tudományos adatokhoz, és a
    Mosquito Alert sem dolgozza fel.</p> <p>A Mosquito Alert a Google Analytics (Firebase Analytics) szolgáltatást használja
    a <a href="https://policies.google.com/technologies/partner-sites">Hogyan használja fel a Google az adatokat, amikor 
    Ön partnereink webhelyeit vagy alkalmazásait használja</a> című részben leírtak szerint. Az alkalmazás jövőbeli 
    verzióinak fejlesztése érdekében névtelen adatokat gyűjtünk az alkalmazáshasználatról, például a képernyő 
    navigációjáról, a munkamenet időtartamáról és a funkciók interakcióiról. Egyik lépésben sem gyűjtenek személyes 
    vagy azonosítható adatokat, és minden adat teljesen anonim marad.</p> <p>A Mosquito Alert által gyűjtött 
    információk részletes listája a következő:</p>
<ul>
    <li>Az önkéntesek által gyűjtött és elküldött jelentések a tenyészőhelyekről, a lehetséges szúnyog csípésekről és
        szúnyogok megfigyeléséről (a Mosquito Alert jelenleg 5 különféle szúnyogfajra összpontosít), valamint az
        önkéntesek válaszai az alkalmazáson keresztül feltett kérdésekre. Ez magában foglalja az önkéntes megfigyelések
        és fényképek pontos helyét (valamint a fénykép metaadatainak helyét, ha vannak ilyenek), feljegyzéseket vagy
        bármilyen más információt, amelyet az önkéntes hozzáad a jelentéshez.
    </li>
    <li>Információ az önkéntesek hozzávetőleges helyzetéről, véletlenszerű időközönkénti mintavételezéssel. Ezeket az
        információkat tudományos célokból gyűjtik össze, hogy megismerjék az önkéntesek által feltárt földrajzi
        területeket (mintavételi erőfeszítések, azaz mely területeken van vagy nincs részvétel, és milyen mértékben,
        hogy össze lehessen kapcsolni azokat a megfigyelések számával ugyanazon a területen, modellezési technikákkal
        vagy statisztikákkal), valamint az emberi mobilitással kapcsolatos szúnyogok terjedési útjaival kapcsolatos
        ismeretek bővítésére (vagyis az emberek nagyléptékű mozgása és e fajok terjedése közötti kapcsolat jobb
        megértése érdekében). Ezek az információk nagy tudományos érdeklődésre tartanak számot. Az önkéntesek pontos
        helyének összegyűjtésének elkerülése érdekében ezeket a helyeket 0,025 fok szélességi és hosszúsági rácsra
        helyezzük, és csak a rács négyzetek azonosítóját továbbítjuk a szerverre. Így lehetetlen meghatározni a
        tényleges helyet 0,025 szélességi fok és 0,025 fok hosszúságú területen belül (körülbelül 3,1 és 7,7
        négyzetkilométer között, vagy 765 és 1901 futballpálya között). Az önkéntesek mindenesetre kikapcsolhatják ezt
        az alapértelmezés szerint aktivált opciót az alkalmazás beállításaiban.
    </li>
    <li>Információ a telefonmodellről, az akkumulátorról, a nyelvi beállításokról és az alkalmazás verziójáról (vagyis a
        telepített verzióról, valamint az operációs rendszerről és a verzióról, amelyre telepítve van). Ezeket az
        információk a fejlesztő csoport munkáját segítik.
    </li>
    <li>Ha az önkéntes úgy dönt, hogy egy külső felhasználói fiókot hitelesít a Firebase segítségével, akkor a Firebase
        összegyűjti az e-mail címét, jelszavát, telefonszámát, IP-címét és a külső fiókhoz kapcsolódó egyéb
        információkat.
    </li>
</ul>



    </div>
</div>

</body>
</html>